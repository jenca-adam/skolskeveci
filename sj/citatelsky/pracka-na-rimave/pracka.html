<html><head><meta http-equiv="Content-Type" content="text/html; charset=UTF-8"><style type="text/css">
	     .digitalizator {align:center}
				body { font-family: Georgia, "Times New Roman", Times, serif; font-size: 10pt;        background-color: white; color: black;
				margin: 0px; }

				p { margin: 0 0 10px 0; text-align:justify; text-indent: 1cm}
				. digitalizator {align:center}
				.chapter {margin-bottom: 50px; line-height: 1.7em;}

				table { font-size: 9pt }

				.othercredit h3 {font-size: 9pt;}

				.othercredit {background-color:silver}
				.copyright, .legalnotice {background-color:yellow;}
				.contrib {font-size: 11pt;}

				.title, .subtitle { color: navy }

				H1 a { color: silver }

				.programlisting, .programlistingco, .screen { background-color:#d0d0d0;                padding: 5pt; margin: 5pt}

				:hover { color: red; background-color:blue;       text-decoration: underline; }

				a { text-decoration: none; color: blue; }
				.navfooter, .navheader {background-color: #EEDDFF; }

				.chapter, .refentry, .book, .reference, .preface, .colophon { margin-left: 10pt; margin-right: 10pt; }
   </style><title>Ján Botto: Práčka na Rimave</title><meta name="generator" content="DocBook XSL Stylesheets V1.73.0"></head><body bgcolor="white" text="black" link="#0000FF" vlink="#840084" alink="#0000FF"><div id="hlavicka"><H1><a href="http://zlatyfond.sme.sk">Zlatý fond denníka SME</a></H1><H2>http://zlatyfond.sme.sk</H2></div><div class="book" lang="sk"><div class="titlepage"><div><div><h1 class="title"><a name="id2449965"></a>Práčka na Rimave</h1></div><div><div class="author"><h3 class="author"><span class="firstname">Ján</span> <span class="surname">Botto</span></h3></div></div><div><p class="othercredit"><span class="contrib">Digitalizátor</span> : <span class="firstname">Michal</span> <span class="surname">Garaj</span>, <span class="firstname">Viera</span> <span class="surname">Studeničová</span></p></div><div></div><div><p class="copyright">Copyright © 2008 Zlatý fond denníka SME</p></div><div><div class="legalnotice"><a name="id2541613"></a><p>Tento súbor podlieha licencii \'Creative Commons Attribution-NonCommercial-NoDerivs 2.5
        License\'. Viac informácii na http://zlatyfond.sme.sk/dokument/autorske-prava/</p></div></div></div><hr></div><div class="toc"><p><b>Obsah</b></p><dl><dt><span class="bibliography"><a href="#bibliografia">Pôvodná publikácia</a></span></dt><dt><span class="chapter"><a href="#id2523456">Práčka na Rimave</a></span></dt></dl></div><div class="bibliography"><div class="titlepage"><div><div><h2 class="title"><a name="bibliografia"></a>Pôvodná publikácia</h2></div></div></div><div class="biblioentry"><a name="id2549828"></a><p>[1] <span class="author"><span class="firstname">Ján</span> <span class="surname">Botto</span>. </span><span class="title"><i>Súborné dielo</i>. </span><span class="publisher"><span class="publishername">SVKL. </span><span class="address"><span class="city">Bratislava</span>. </span></span><span class="pubdate">1955. </span><span class="pagenums">556. </span><span class="othercredit"><span class="firstname">Ján. </span><span class="surname">Marták. </span><span class="contrib">pripravil text a doplnil štúdiou a poznámkami. </span>. </span><span class="othercredit"><span class="firstname">Dr. Jozef. </span><span class="surname">Felix. </span><span class="contrib">redaktor edície Naši klasici a zodpovedný redaktor publikácie. </span>. </span><span class="othercredit"><span class="firstname">Ján. </span><span class="surname">Ferenčík. </span><span class="contrib">šéfredaktor vydavateľstva. </span>. </span><span class="othercredit"><span class="firstname">Zlata. </span><span class="surname">Maderová. </span><span class="contrib">technická redaktorka. </span>. </span><span class="othercredit"><span class="firstname">Zlata. </span><span class="surname">Dônčová. </span><span class="contrib">korigovala. </span>. </span><span class="othercredit"><span class="firstname">Eva. </span><span class="surname">Lukáčová. </span><span class="contrib">korigovala. </span>. </span></p></div><div class="abstract"><a name="bibliograficke-poznamky"></a><p class="title"><b>Bibliografické poznámky</b></p><p>
        <span class="bold"><strong>Úprava textov</strong></span>
      </p><p> </p><p>Najviac upravovateľských zásahov vyžiadali si texty oddielu <span class="emphasis"><em>Poézia
        mladosti</em></span>. Okrem niekoľkých výnimiek všetky básne odtláčame z rukopisov, ako ich
        vyznačujeme v bibliografických poznámkach. V levočských zábavníkoch, zápisoch i osobitných
        rukopisoch je pravopis naskrze nejednotný, neustálený, s odchýlkami od pravopisu, užívaného
        v súdobých štúrovských tlačiach. </p><p>Všeobecne snažili sme sa o prepis podľa Pravidiel slov. pravopisu, vydaných Slovenskou
        akadémiou vied z roku 1953. Pravda, keďže tu ide o poéziu, nevyhnutne museli sme sa i tu v
        niektorých prípadoch odchýliť a pridŕžať sa pôvodných tvarov štúrovských, najmä v rýmoch a
        všade tam, kde to vyžadoval rytmus alebo zvukomaľba. Dôsledný prepis zotrel by z týchto
        textov načisto dobovú patinu, ktorá im dáva osobitný pôvab. Dôsledne sme zachovali tvary
        podstatných mien typu <span class="emphasis"><em>lísťa, zakliaťa, tŕňa</em></span> a vôbec dôsledné rytmické
        krátenie i v slovesných tvaroch <span class="emphasis"><em>(zachváťa, svieťa)</em></span>, ako ho zachovávajú
        tieto rukopisy a ako je zachované i vo vydaní Bottových Spevov z r. 1880. Myslíme totiž, že
        meniť dodatočne <span class="emphasis"><em>kvieťa</em></span> na <span class="emphasis"><em>kvietie</em></span> v starších
        textoch, keď básnik počítal s druhou slabikou krátkou, je násilný zásah do rytmu verša, a to
        i vtedy, keď nejde o rým, ako vo veršoch „Mám ja dieťa, biele dieťa, / čo sadilo kol mňa
        kvieťa“. Tvary kvietie, zakliatie, nielen porušujú metrum, ale vyvolávajú v hotových veršoch
        priam kakofóniu („Roztneš povraz zakl<span class="emphasis"><em>iatia</em></span>
        b<span class="emphasis"><em>ie</em></span>dneho“). </p><p>Niektoré slová sme dôsledne upravili na tvary, ktoré sú už dávno vžité v hovorovej i
        spisovnej reči. Tak mhla &gt; hmla, šiarkan &gt; šarkan, ŕdzavý &gt; hrdzavý, piesnička &gt; pesnička,
        slnco &gt; slnce, prsá &gt; prsia, cinterín &gt; cintorín, uhel &gt; uhoľ, prujší &gt; prvší, bladožltý &gt;
        bledožltý, aždaj &gt; azdaj, žblunkať &gt; žblnkať, šoptať &gt; šeptať, štebetať &gt; štebotať a pod.
        Najmä keď v rukopisoch vyskytujú sa obyčajne oba tvary. Ide teda len o voľbu a dôsledné
        uvedenie tvaru náležitého. No ponechali sme <span class="emphasis"><em>rozdrážiť, rozdrážený</em></span>
        (rozdráždený), použité dôsledne vo všetkých rukopisoch — je zvučnejšie a pravdepodobne
        zámerne používané v tejto forme. </p><p>Nárečové gemerské tvary, gen. sg. (víchric<span class="emphasis"><em>i</em></span>) a dat. sg.
          (hrdličk<span class="emphasis"><em>i</em></span>) sme ponechali iba v rýmoch, ináč opravili sme všade na
        náležité. </p><p>Podobne sme sa správali aj pri podstatných menách stredného rodu (znameňja &gt; znamenie) a
        pri prídavných menách stredného rodu v jednotnom čísle (dobruo &gt; dobré) vo všetkých pádoch
        (napríklad ponechali sme v rýme zme<span class="emphasis"><em>lie</em></span> —
        spráchnive<span class="emphasis"><em>lie</em></span>). </p><p>Do všetkých textov v tomto oddiele zaviedli sme interpunkciu podľa Pravidiel. V
        rukopisoch je nedôsledná a často chýba. Náležitým členením myšlienok interpunkciou získali
        verše na zrozumiteľnosti. </p><p>S tým súvisí aj vyznačenie vetných celkov. V rukopisoch podľa vtedajšieho zvyku začína
        sa každý verš veľkým písmenom a pri interpunkčnej nejasnosti skladba sa v celých partiách
        rozlieva, najmä tým, že väčšina veršov končí sa len pomlčkou, ktorá môže a nemusí znamenať
        koniec vety. Zrušili sme veľké písmená na začiatku verša a dávame ich iba na začiatok vety,
        ktorú sme sa snažili ukončiť, ak nebola ukončená jasným interpunkčným znamienkom, kde sa
        končil myšlienkový celok. Pre zrušenie veľkých písmen na začiatku každého verša rozhodlo i
        to, že vydanie Bottových <span class="emphasis"><em>Spevov</em></span> z r. 1880 ich už tiež nemá. Takto je
        celý náš súbor z tejto stránky jednotný. </p><p>V ostatnom ide o bežnú pravopisnú úpravu. </p><p>Na slovníku a stavbe veršov (vetnej stavbe) nemenili sme nič. </p><p>V oddiele <span class="emphasis"><em>Spevov</em></span> pridržiavali sme sa presne vydania z r. 188O z
        niekoľkých príčin, i keď sme mali k dispozícii Bottove rukopisy všetkých básní v zošite
        Sobraných spevov z roku 1879, podľa ktorých Botto dával svoje verše do tlače. Uviedli sme
        iba tie zmeny, ktoré Botto sám urobil vo vytlačenom exemplári Spevov. Zmeny odtlačil
        Dobšinský po básnikovej smrti v Slovenských pohľadoch III, 1883, str. 475 — 476. Vyznačíme
        ich pri jednotlivých básňach. Tieto Bottove zmeny pokladáme za jeho poslednú redakciu a za
        súhlas s korektúrami, ktoré vo vydaní urobil Jaroslav Vlček. Podrobnosti uvedieme v ďalších
        poznámkach. </p><p> </p><p>
        <span class="bold"><strong>Usporiadanie nášho súboru</strong></span>
      </p><p> </p><p>Všetku Bottovu poéziu do r. 1848, prakticky poéziu levočskú z rokov 1846 a 1847, keďže
        ináč datovaných veršov nemáme, dali sme do spoločného oddielu, nazvaného <span class="emphasis"><em>Poézia
          mladosti</em></span>. Vnútorne rozčlenili sme tento oddiel podľa obsahu i charakteru básní
        do štyroch skupín. </p><p>Prvej skupine dali sme názov <span class="emphasis"><em>Obraz Slovenska</em></span> podľa rovnomennej
        básne Bottovej. Tematicky básnik na spôsob rozprávky a pomocou rozprávkových motívov a
        prvkov kreslí položenie Slovenska aj úlohu šuhaja-bojovníka na jeho vyslobodení a odkliatí. </p><p>Do druhej skupiny pod spoločný názov <span class="emphasis"><em>Piesne</em></span> zhrnuli sme Bottove
        verše na spôsob ľudových piesní a balád, ktoré aj on zväčša pomenúva piesňami. Vyvrchoľujú v
        prvom spracovaní Piesní vojenských. </p><p>Tretiu skupinu tvoria verše, v ktorých sa básnik obracia na svojich vrstovníkov v
        povzbudzujúcich aj odstrašujúcich príkladoch a podobenstvách a ktoré vrcholia
        najvýznamnejšou Bottovou básňou z tohto obdobia, Dumou dňa 1. lipňa 1847 a jej neskoršou
        obmenou <span class="emphasis"><em>K mladosti</em></span>. Podľa nej sme túto skupinu i pomenovali. </p><p>Pravda, i toto delenie je hrubé a o zaradení básní do tej alebo onej skupiny mohlo by sa
        diskutovať, veď všetky majú napokon obsah ten istý alebo veľmi príbuzný a ten istý cieľ. </p><p>Osobitne umiestili sme <span class="emphasis"><em>Povesť Maginhradu</em></span> pre jej tematickú
        odlišnosť a rozsiahlosť. </p><p>A napokon zaradili sme prvú Bottovu skladbu o Jánošíkovi <span class="emphasis"><em>Pieseň
        Jánošíkovu</em></span>, aby sme ju dostali priestorove bližšie k Smrti Jánošíkovej. </p><p>Chronologické usporiadanie by nemalo zmyslu, keďže všetka táto tvorba vznikla takrečeno
        naraz a zjavila sa v Zábavníkoch vtedy, keď vychodili (r. 1846 — 7). Najväčšie rozpätie tu
        môže byť azda dva roky, ale ťažko určiť čas vzniku jednotlivých básní. Ide tu jednoducho o
        poéziu jedného vývinového obdobia, a preto sme pokladali za vhodnejšie pokúsiť sa o delenie
        tematické. </p><p>Druhý oddiel tvoria Bottove <span class="emphasis"><em>Spevy</em></span>, ako vyšli v Prahe nákladom
        Slavíka a Borového r. 1880. (Knihovna československá, pořádá Rudolf Pokorný. I. Spevy Jána
        Botto.) Spevy ponechali sme ako celok, okrem prekladov. Zistili sme totiž, že takto si ich
        usporiadal Botto sám. Rukopis Spevov Botto poslal do Prahy Rudolfovi Pokornému so
        sprievodným listom, datovaným v Banskej Bystrici 1. II. 1880. (List je v pozostalosti
        Rudolfa Pokorného v literárnom archíve v Prahe na Strahove.) Botto si želal rukopis vrátiť s
        druhou korektúrou a potom si ho ponechať. Doteraz sme ho neobjavili, hoci máme Bottove
        rukopisy, ako ich uchránil Pavol Dobšinský. Zato medzi nimi je rukopis Sobrané spevy,
        datovaný rokom 1879, kde sú všetky v tlačených Spevoch vyšlé básne. Na konci tohto zošitu má
        Botto „Obsah“ s rubrikami: bežné číslo, poriadkové číslo a názov básne. V rubrike
        „poriadkové číslo“ počísloval Botto svoje verše tak, ako potom v knihe vyšli. Ani redaktor
        Pokorný, ani korektor Vlček toto Bottovo usporiadanie nemenili. Tak isto sme aj my
        rešpektovali vôľu básnikovu. </p><p>Tretí oddiel nazvali sme <span class="emphasis"><em>Z pozostalosti básnikovej</em></span>. Ide o básne z
        pozostalých rukopisov, zväčša už poodtláčané Dobšinským i Škultétym. </p><p> </p><p>
        <span class="bold"><strong>Rukopisné pramene</strong></span>
      </p><p> </p><p>1. Levočské </p><p> </p><p>a) Život (Živuot). Zábavník od a pre levočských Slovákov. Ročník I, 1846. Redaktor
          <span class="emphasis"><em>Mikuláš Ferienčík.</em></span> Vychodil každé tri-štyri dni na 8 stranách. Prvé
        číslo 18. januára, posledné, 28. číslo, 27. mája. Od 3. mája do 8. júna vyšlo i 6 čísel
        Zábavnej prílohy k Životu. K číslam niekedy pridávali samostatné práce, často rozsiahle.
        Viazaný ročník Života i s prílohami má 412 husto písaných dvojstĺpcových strán. Formát
        17 × 21 cm. (Archív Matice slovenskej č. 488.) </p><p>Ročník II. sa nezachoval (pozri Považie). </p><p>b) Holubica. Zábavník levočských Slovákov. Ročník I, 1846/47. Redaktor <span class="emphasis"><em>Pavol
          Dobšinský</em></span>. Čísla vychodili na dvoje po 8 stranách (prvý a druhý zväzok)
        spravidla každý štvrtý-piaty deň. Z marcových čísel chýbajú „druhé zväzky“. Prvé číslo 13.
        októbra 1846, posledné, 18. číslo, 8. júna 1847. Občas zábavná príloha
        <span class="emphasis"><em>Sokol</em></span> (5 čísel). Viazaný ročník má 300 zväčša dvojstĺpcových strán.
        Formát 19 × 24 cm. (Archív MS č. 274.) </p><p>c) Považie (Považja). Ročník neznačený. 1847/48. Redaktor <span class="emphasis"><em>Mikuláš
        Dohnány</em></span>. Vychodil pravidelne každý týždeň od 3. okt. 1847 do 12. marca 1848 (č.
        21) na 8 stranách. Od 22. nedatovaného čísla obsahuje „Výbornejšie práce z II. ročníka
        Života, ktorý časopis r. 1846/7 pod vedením Janka Lacku, správcu tehdajšieho Jednoty
        levočskej vychádzal“. Bottove verše sú len v tomto výpise výbornejších prác zo Života, v
        školskom roku 1847/8 už v Levoči nebol. Viazaný ročník má 202 strán. Formát 19 × 25 cm.
        (Archív MS č. 489.) </p><p>d) Básne 1846. Zošitok 11,3 × 18,5 cm, strán 32, z toho prvých 16 strán básní Bottových,
        napísaných vlastnou rukou. Druhá polovica zošitu obsahuje básne Mikuláša Dohnányho a jednu
        báseň Mikuláša Ferienčíka. (Archív MS č. 90.) </p><p>e) Povesť Poklad Tatier. Osobitný rukopis Bottov. Zošit 8 dvojstĺpcových strán formátu
        20 × 25 cm. (Pozostalosť Jozefa Škultétyho v Archíve MS — nekatalogizované.) </p><p>f) Rukopisy Jednoty mládeže slovenskej pri ev. a. v. školách v Uhorsku. Č. XLIII. Reči a
        básne, ktoré sa pri svätení pamiatky založenia Spolku miernosti levočského predniesli dňa
        29. brezna (marca) roku 1846-teho. Zápisnicu o oslave napísal Botto, teda on vpísal i svoju
        „Báseň“. (Archív Národného múzea v Martine.) </p><p>g) Piesne od Janka Bottu. 1. Tajný šuhaj, 2. K Holubici. Dve dvojstĺpcové strany na
        jednom liste formátu 14,5 × 23 cm. Rukopis Dobšinského (odpis). (Pozostalosť Jozefa
        Škultétyho v Archíve MS — nekatalogizované.) </p><p> </p><p>2. Neskoršie </p><p> </p><p>a) Sobrané spevy Jána Botto. 1873 a pozdejšie. Školský zošit formátu 16 × 20 cm, 186
        nečíslovaných strán. Obsahuje všetky básne, ktoré vyšli potom v prvom vydaní Spevov r. 1880
        a okrem nich báseň K mladosti, Dumky večerné, preklad Chomiakovovej básne Dve chvíle a
        preklad Petőfiho básne Zájdem dnuká, prečiarknutú krížom ceruzou tehlovej farby. Zošit má
        obsah, kde Botto čísluje 58 básní, ako idú v zošite za sebou (tiež číslované), udáva rok a
        miesto vzniku. Rukopis je vlastne veľkým konceptom, pretože všetky básne sú v ňom
        opravované, niektoré veľmi husto. Môžeme tu podrobne sledovať ich vývin. K niektorým pridáva
        vysvetľovacie poznámky, a pokým boli uverejnené, udáva, kde. (Pozostalosť Jozefa Škultétyho,
        Archív MS — nekatalogizované.) </p><p>b) Sobrané spevy Jána Botto. 1879. Taký istý zošit, 206 strán. Možno ho pokladať za
        čistopis zošitu z r. 1873, doplnený už aj poznámkami k jednotlivým básňam, ako ich poznáme
        zo Spevov 1880. Vynechal preklad Petőfiho básne Zájdem dnuká a Chomiakovovej Dve chvíle. A
        tak okrem básní K mladosti a Dumky večerné celý tento zošit vyšiel ako Spevy Jána Bottu roku
        1880. (Pozostalosť J. Škultétyho, Archív MS.) </p><p>c) Fascikel Bottových konceptov, obsahujúci náčrty básní, zlomky, makulatúry, poznámky,
        výpisky historických materiálov k plánovanej Čachtickej panej, miestnych povestí a pod. Sú
        tu aj Dobšinského prepisy načisto, ako ich posielal do Slovenských pohľadov na uverejnenie.
        Nachodíme tu skoro všetku drobnú poéaziu Bottovu v rozličných variáciách. (Pozostalosť J.
        Škultétyho — Archív MS.) </p><p>Okrem toho sú ešte niektoré drobné rukopisy Bottove, ale napospol ide o veci známe. </p><p>Presný popis celej rukopisnej pozostalosti Bottovej bol by veľmi rozsiahly a toto
        vydanie by zbytočne zaťažoval. </p><p> </p><p>
        <span class="emphasis"><em>Z pozostalosti básnikovej</em></span>
      </p><p> </p><p>V tomto oddiele odtláčame len menšiu časť z pozostalých Bottových papierov, ako ich
        uchoval Pavol Dobšinský a ako sa dostali po smrti Jozefa Škultétyho do Archívu Matice
        slovenskej. (Fascikel Bottových konceptov. Pozri rukopisné pramene 2 c, str. 496). Ide o
        veci zväčša už poodtláčané v Slovenských pohľadoch Dobšinským i Škultétym. Dobšinský totiž
        poodpisoval, čo bolo ucelenejšie a čitateľné. Dalo by sa vybrať oveľa viac (ukážky zo
        zlomkov Čachtickej panej a iné drobné skladby). No dôkladné preštudovanie, porovnanie, azda
        i rekonštruovanie tohto materiálu vyžiadalo by si veľa času a Bottove básne čakajú na
        vydanie už vyše tridsať rokov, i to tie známejšie, jeho Spevy! A keďže máme v tomto vydaní
        hodne materiálu z mladosti Bottovej, pomerne úplného a neznámeho, neviazali sme sa na úplné
        vyčerpanie celej pozostalosti. Ba vynechali sme i niektoré veci Dobšinským už publikované,
        aby sme toto čitateľské vydanie nezaťažovali zlomkami. Dúfame, že i tak sa nám podarilo
        podať ucelený obraz Bottovej poézie a v mnohom i Bottu doteraz celkom neznámeho. </p><p> </p><p> </p></div></div><div class="chapter" lang="sk"><div class="titlepage"><div><div><h2 class="title"><a name="id2523456"></a>Práčka na Rimave</h2></div></div></div><p> </p><p>
      <sup>[<a name="id2523467" href="#ftn.id2523467" class="footnote">1</a>]</sup>
      <sup>[<a name="id2523477" href="#ftn.id2523477" class="footnote">2</a>]</sup>
    </p><p>
      </p><div class="literallayout"><p><br>
Na bystrej Rimave práčka perie,<br>
bielu jej košieľku voda berie,<br>
a ona prevráva bystrú vodu:<br>
„Nerob mi, vodička, nerob škodu!<br>
Veď som ja vdovička, biedna mati,<br>
nechaná jak ten kôl na tej hati.<br>
Ach, veď mi všetko, už všetko vzali,<br>
ustrňže aspoň ty v mojom žiali.<br>
Vzali mi poklad môj, moje dieťä,<br>
načo som, načo som na tom svete!<br>
Vzali mi na vojnu jedinkého:<br>
nahaj tú košieľku — to je jeho!<br>
a na tej košieľke periel dvoje:<br>
to jeho slzy tam, slzy moje;<br>
a na tej košieľke krížik zlatý —<br>
ber si, ber, vodička, všetky šaty,<br>
len mi tú nezaber preč do Tisy —<br>
radšej ty, Rimava, mňa vezmi si!“<br>
<br>
A v očiach matičke slzy hrajú<br>
a vlnky Rimavy šepotajú:<br>
„Poď, moja, poď za ňou, vezmem ťa ja,<br>
zanesiem do Tisy, do Dunaja,<br>
a dolu Dunajom v cudzie zeme,<br>
tam tvoje dieťatko vynájdeme.“<br>
<br>
Na bystrej Rimave kto to perie?<br>
Mútna jej vodička šaty berie.<br>
„Kdeže si, kdeže si, stará mati?<br>
Ujdú ti Rimavou všetky šaty!“ —<br>
Šaty, ach! všetky už pochytané,<br>
jedna len košieľka a — práčka nie.<br>
<br>
Na brehu vŕby ju vyzerajú<br>
a vlnky Rimavou šepotajú:<br>
„Poď, moja, poď, moja! dobre ťa ja<br>
zanesiem do Tisy, do Dunaja,<br>
Dunajom tadolu v cudzie zeme —<br>
košieľku synovi zanesieme.“<br>
<br>
*<br>
<br>
Na tichej Rimave za mesiačka<br>
práva tam spolnoci jedna práčka.<br>
Ak perie, tak perie až do rána:<br>
ešte tá košieľka nedopraná.<br>
Tak perie noc po noc celé letá,<br>
odkedy? nikto to nepamätá.<br>
A že ju dotiaľ tam bude prati,<br>
kým sa vraj Rimava hor’ nevráti.<br>
</p></div><p>
    </p><p></p><div class="footnotes"><br><hr width="100" align="left"><div class="footnote"><p><sup>[<a name="ftn.id2523467" href="#id2523467" class="para">1</a>] </sup>Poznámka Zlatého fondu: Báseň sa v Súbornom diele nachádza v časti Z pozostalosti
          básnikovej.</p></div><div class="footnote"><p><sup>[<a name="ftn.id2523477" href="#id2523477" class="para">2</a>] </sup>Z tej istej Dobšinského zásielky a z jeho odpisov (list D, Fasc. rkp.) uverejnil
          Škultéty až v Slov. pohľadoch XVI, 1896, str. 496 — 7, odkiaľ ju pojal do vydania Spevov
          r. 1909, str. 233. Dobšinského odpis je z viacerých, veľmi neprehľadných Bottových
          konceptov. Škultéty v oboch odtlačeniach držal sa presne Dobšinského, iba vo verši „Kdeže
          si, kdeže si, stará mati?“ dal <span class="emphasis"><em>smutná</em></span> mati. My podľa rukopisu.</p></div></div></div></div><div id="spodok"><script type="text/javascript">
						var pp_gemius_identifier = new String('dvY7yYsROA.qeUdVHK4K4MQ6j8L_RecG4wDFQdzp_pH.s7');
						</script><script type="text/javascript" src="http://services.sme.sk/meranie/genius/xgenius.js"></script><script src="http://www.google-analytics.com/urchin.js" type="text/javascript"></script><script type="text/javascript">
							_uacct = "UA-167461-5";
							urchinTracker();
						</script></div></body></html>
